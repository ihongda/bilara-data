{
  "sn54.8:0.1": "Pagal temą susijusių suttų rinkinys 54 ",
  "sn54.8:0.2": "1. Skyrius apie vieną _dhammą_ ",
  "sn54.8:0.3": "8. Palyginimas su šviestuvu ",
  "sn54.8:1.1": "„Sutelktis kylanti iš atidos kvėpavimui, vienuoliai, būdama išlavinta, dažnai praktikuota, duoda didžiulę naudą ir vaisius. ",
  "sn54.8:1.2": "Ir kaip gi, vienuoliai, išlavinta, dažnai praktikuota sutelktis kylanti iš atidos kvėpavimui duoda didžiulę naudą ir vaisius? ",
  "sn54.8:2.1": "Štai vienuolis nuėjęs ar į mišką, ar po medžiu, ar į atokią vietą atsisėda sukryžiavęs kojas, laikydamas kūną tiesiai, sutelkęs atidą priešais save. ",
  "sn54.8:2.2": "Jis įkvepia (būdamas) atidus, iškvepia (būdamas) atidus. ",
  "sn54.8:2.3": "Ilgai įkvėpdamas jis supranta: „Įkvepiu ilgai”… ",
  "sn54.8:2.4": "Jis mokosi: „Įkvėpsiu stebėdamas atsisakymą”, – mokosi: „Iškvėpsiu stebėdamas atsisakymą”. ",
  "sn54.8:2.5": "Taip išlavinta sutelktis kylanti iš atidos kvėpavimui, vienuoliai, taip dažnai praktikuota, duoda didžiulę naudą ir vaisius. ",
  "sn54.8:3.1": "Išties, aš taip pat, vienuoliai, prieš nušvitimą, kai dar buvau nenušvitęs _bodhisatta_ dažnai buvojau taip praktikuodamas. ",
  "sn54.8:3.2": "Man dažnai buvojant taip praktikuojant, nepavargdavo nei kūnas, nei akis, ",
  "sn54.8:3.3": "ir mano protas dėl nesisavinimo išsilaisvino nuo ydų. "
}