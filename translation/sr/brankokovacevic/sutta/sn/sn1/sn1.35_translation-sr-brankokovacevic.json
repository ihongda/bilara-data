{
  "sn1.35:0.1": "Budini govori tematski grupisani 1.35 ",
  "sn1.35:0.2": "4. Satullapa božanstva ",
  "sn1.35:0.3": "Svadljivci ",
  "sn1.35:1.1": "Jednom je Blaženi boravio kraj Sāvatthīja, u Đetinom gaju, u manastiru koji je podigao Anāthapiṇḍika. ",
  "sn1.35:1.2": "Kad je jednom noć bila na izmaku, grupa Satullapa božanstava koja su stalno kritikovali, izuzetne lepote, dođe do Blaženog i obasja svojim sjajem čitav Đetin gaj. Kad su stigli, ostadoše da lebde u visini. ",
  "sn1.35:1.3": "Lebdeći tako u visini, jedno božanstvo u prisustvu Blaženog izgovori ove stihove: ",
  "sn1.35:2.1": "„Ako se neko prikazuje na jedan način, ",
  "sn1.35:2.2": "a zapravo je sasvim drugačiji, ",
  "sn1.35:2.3": "tada je to što dobija stekao krađom, ",
  "sn1.35:2.4": "baš isto kao i kockar varalica.” ",
  "sn1.35:3.1": "„Svako treba da govori onako kako i postupa, ",
  "sn1.35:3.2": "ne govori onako kako činiti nećeš. ",
  "sn1.35:3.3": "Mudri jasno prepoznaje onoga ",
  "sn1.35:3.4": "koji ne praktikuje ono što propoveda.” ",
  "sn1.35:4.1": "„Nije uz pomoć praznih reči, ",
  "sn1.35:4.2": " a niti samo slušanjem, ",
  "sn1.35:4.3": "nije moguće napredovati ",
  "sn1.35:4.4": "ovim teškim putem, ",
  "sn1.35:4.5": "kojim se mudri vežbajući zadubljenje ",
  "sn1.35:4.6": "iz Mārine klopke oslobađaju. ",
  "sn1.35:5.1": "Mudri se zaista ne pretvaraju, ",
  "sn1.35:5.2": "shvativši pravu prirodu ovoga sveta. ",
  "sn1.35:5.3": "Znanju zahvaljujući ohlađeni su postali, ",
  "sn1.35:5.4": "nadišli vezanosti za ovaj svet.” ",
  "sn1.35:6.1": "Onda se ta božanstva spustiše na zemlju i do nogu Blaženog se pokloniše, te ovako rekoše: ",
  "sn1.35:6.2": "Poštovani gospodine, zlo učinismo. Bili smo tako nepromišljeni, tako zaslepljeni, tako neuki, da sam pomislili da možemo kritikovati Blaženoga. ",
  "sn1.35:6.3": "Neka Blaženi prihvati ovo što ispovedismo, kako bi u budućnosti živeli obuzdani.” ",
  "sn1.35:6.4": "Buda se na ovo samo osmehnu. ",
  "sn1.35:6.5": "Onda se ta božanstva, još više obuzeta željom za svađom, digoše u vazduh. ",
  "sn1.35:6.6": "A jedno božanstvo u prisustvu Blaženog izgovori ove stihove: ",
  "sn1.35:7.1": "„Ko ne oprosti onome ",
  "sn1.35:7.2": "ko je priznao svoju grešku, ",
  "sn1.35:7.3": "već u srcu besa ima, tešku mržnju, ",
  "sn1.35:7.4": "takav je neprijateljstvu potpuno predan.” ",
  "sn1.35:8.1": "„Ako nikakvog prestupa nema, ",
  "sn1.35:8.2": "ko nikada na stranputicu ne zaluta? ",
  "sn1.35:9.2": "ko nikada na stranputicu ne zaluta? ",
  "sn1.35:9.3": "Koga neprijateljstvo nikad ne obuzme, ",
  "sn1.35:9.4": "i ko je to mudar, uvek svestan?” "
}