{
  "sn1.32:0.1": "Budini govori tematski grupisani 1.33 ",
  "sn1.32:0.2": "4. Satullapa božanstva ",
  "sn1.32:0.3": "Sebičnost ",
  "sn1.32:1.1": "Jednom je Blaženi boravio kraj Sāvatthīja, u Đetinom gaju, u manastiru koji je podigao Anāthapiṇḍika. ",
  "sn1.32:1.2": "Kad je jednom noć bila na izmaku, grupa Satullapa božanstava izuzetne lepote, dođe do Blaženog i obasja svojim sjajem čitav Đetin gaj. Kad su stigli, pokloniše se Blaženom, pa stadoše sa strane. ",
  "sn1.32:1.3": "Stojeći tako, jedno božanstva u prisustvu Blaženog izgovori ove stihove: ",
  "sn1.32:2.1": "„Zbog nepažnje i sebičnosti ",
  "sn1.32:2.2": "dar ne biva dat; ",
  "sn1.32:2.3": "ako želi da stekne zasluge, ",
  "sn1.32:2.4": "mudar treba da daruje.” ",
  "sn1.32:3.1": "Onda neko drugo božanstvo u prisustvu Blaženog izgovori ove stihove: ",
  "sn1.32:4.1": "„Upravo ona muka od koje zazire kada ne daruje ",
  "sn1.32:4.2": "zadesi onoga ko ne daruje; ",
  "sn1.32:4.3": "glad i žeđ, ",
  "sn1.32:4.4": "od kojih se sebičnjak plaši ",
  "sn1.32:4.5": "pogode tu budalu ",
  "sn1.32:4.6": "u svetu ovom, a i sledećem. ",
  "sn1.32:5.1": "Zato, uklonivši sebičnost, ",
  "sn1.32:5.2": "pobednik nad tom nečistoćom neka daruje. ",
  "sn1.32:5.3": "Dobra dela su bićima blagorodna ",
  "sn1.32:5.4": "kada se u drugom svetu rode.” ",
  "sn1.32:6.1": "Onda neko drugo božanstvo u prisustvu Blaženog izgovori ove stihove: ",
  "sn1.32:7.1": "„Među smrtnicima ne umiru oni ",
  "sn1.32:7.2": "koji poput saputnika na putovanju ",
  "sn1.32:7.3": "sa drugima dele iako i sami malo toga imaju: ",
  "sn1.32:7.4": "to je zakon večni. ",
  "sn1.32:8.1": "Neki dele ono malo što imaju, ",
  "sn1.32:8.2": "drugi koji imaju mnogo ne žele da daju. ",
  "sn1.32:8.3": "Daru datom i kada se malo ima ",
  "sn1.32:8.4": "vrednost se uvećava hiljadu puta.” ",
  "sn1.32:9.1": "Onda neko drugo božanstvo u prisustvu Blaženog izgovori ove stihove: ",
  "sn1.32:10.1": "„Davati ono što je teško dati, ",
  "sn1.32:10.2": "činiti ono što je teško učiniti, ",
  "sn1.32:10.3": "rđavi takve stvari ne čine, ",
  "sn1.32:10.4": "jer put dobrih teško je slediti. ",
  "sn1.32:11.1": "Zato čestiti i rđavi imaju ",
  "sn1.32:11.2": "drugačija odredišta kad odavde odu. ",
  "sn1.32:11.3": "Rđavi u pakao odlaze, ",
  "sn1.32:11.4": "čestitima je nebeski svet siguran.” ",
  "sn1.32:12.1": "Onda neko drugo božanstvo u prisustvu Blaženog ovako reče: ",
  "sn1.32:12.2": "„Blaženi, ko je od nas dobro govorio?” ",
  "sn1.32:13.1": "„Svi ste vi dobro govorili na svoj način. Ali poslušajte šta ću vam ja reći: ",
  "sn1.32:14.1": "Ko ispravno živi iako jedva sastavlja kraj s krajem ",
  "sn1.32:14.2": "ili dok izdržava porodicu daruje od to malo što ima, ",
  "sn1.32:14.3": "tada ni sto hiljada prinetih darova onih koji su imućni ",
  "sn1.32:14.4": "nije vredno ni delić onoga što takav prinese.” ",
  "sn1.32:15.1": "Onda neko drugo božanstvo ovako obrati Blaženom u stihovima: ",
  "sn1.32:16.1": "„Zašto njihova žrtva, obilna i velika, ",
  "sn1.32:16.2": "nema istu vrednost kao i ona pravednika? ",
  "sn1.32:16.3": "Zašto ni sto hiljada prinetih darova onih koji su imućni ",
  "sn1.32:16.4": "nije vredno ni delić onoga što takav prinese.” ",
  "sn1.32:17.1": "„Zato što takvi daju a ogrezli su u beščašću, ",
  "sn1.32:17.2": "povređuju i ubijaju, drugima tudu donose; ",
  "sn1.32:17.3": "njihovi pokloni, suzama i nasiljem obeleženi, ",
  "sn1.32:17.4": "nemaju istu vrednost kao i oni pravednika? ",
  "sn1.32:18.1": "Zato ni sto hiljada prinetih darova onih koji su imućni ",
  "sn1.32:18.2": "nije vredno ni delić onoga što pravernik prinese.” "
}