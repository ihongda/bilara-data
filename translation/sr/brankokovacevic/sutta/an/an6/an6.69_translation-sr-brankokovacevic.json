{
  "an6.69:0.1": "Budini govori brojčano grupisani 6.69 ",
  "an6.69:0.2": "7. Božanstva ",
  "an6.69:0.3": "Božanstva ",
  "an6.69:1.1": "Kad je jednom noć bila na izmaku, neko božanstvo izuzetne lepote, dođe do Blaženog i obasja svojim sjajem čitav Đetin gaj. Kad je stiglo, pokloni se Blaženom, pa stade sa strane. Stojeći tako sa strane, to božanstvo ovako reče Blaženome: ",
  "an6.69:1.2": "„Poštovani, šest kvaliteta doprinose da monah ne propadne. ",
  "an6.69:1.3": "Kojih šest? ",
  "an6.69:1.4": "Poštovanje prema učitelju, poštovanje prema učenju, poštovanje prema monaškoj zajednici, poštovanje za vežbanje, prihvatanje saveta i dobri prijatelji. ",
  "an6.69:1.5": "Tih šest kvaliteta doprinose da monah ne propadne.” ",
  "an6.69:1.6": "Tako reče božanstvo, ",
  "an6.69:1.7": "a učitelj je to potvrdio. ",
  "an6.69:1.8": "„Učitelj je potvrdio to što rekoh”, božanstvo se pokloni Blaženom, pa pazeći da mu ovaj ostane sa desne strane, nestade sa tog mesta. ",
  "an6.69:2.1": "Onda pred zoru, Blaženi ovako reče okupljenim monasima: ",
  "an6.69:2.2": "Monasi, kad je noć bila na izmaku, neko božanstvo izuzetne lepote, dođe do mene i obasja svojim sjajem čitav Đetin gaj. Kad je stiglo, poklonilo mi se, pa stade sa strane. Stojeći tako sa strane, to božanstvo mi ovako reče: ",
  "an6.69:2.3": "„Poštovani, šest kvaliteta doprinose da monah ne propadne. ",
  "an6.69:2.4": "Kojih šest? ",
  "an6.69:2.5": "Poštovanje prema učitelju, poštovanje prema učenju, poštovanje prema monaškoj zajednici, poštovanje za vežbanje, prihvatanje saveta i dobri prijatelji. ",
  "an6.69:2.6": "Tih šest kvaliteta doprinose da monah ne propadne.” ",
  "an6.69:2.7": "Tako reče božanstvo, ",
  "an6.69:2.8": "pa mi se pokloni i pazeći da mu ostanem sa desne strane, sa tog mesta se udalji. ",
  "an6.69:3.1": "Kada ovo bi izrečeno, poštovani Sāriputta reče Blaženom: ",
  "an6.69:3.2": "„Poštovani gospodine, ono što je Blaženi rekao ukratko, bez iznošenja pojedinosti, tome ja razumem detaljno značenje na ovaj način: ",
  "an6.69:3.3": "Tako sâm monah ima poštovanja za učitelja i hvali poštovanje prema učitelju. ",
  "an6.69:3.4": "One koji nemaju poštovanja za učitelja on podstiče da ga u sebi razvijaju. ",
  "an6.69:3.5": "One koji imaju poštovanja za učitelja, kada je pravi trenutak, on hvali. ",
  "an6.69:3.6": "Monah sâm ima poštovanja za učenje… ",
  "an6.69:3.7": "ima poštovanja za monašku zajednicu… ",
  "an6.69:3.8": "ima poštovanja za vežbanje… ",
  "an6.69:3.9": "prihvata savete… ",
  "an6.69:3.10": "ima dobre prijatelje i hvali dobro prijateljstvo. ",
  "an6.69:3.11": "One koji nemaju dobre prijatelje, on podstiče da zapošnu dobro prijateljstvo. ",
  "an6.69:3.12": "One koji imaju dobre prijatelje, kada je pravi trenutak, on hvali. ",
  "an6.69:3.13": "Poštovani, ono što je Blaženi rekao ukratko, bez iznošenja pojedinosti, tome ja razumem detaljno značenje na ovaj način.” ",
  "an6.69:4.1": "„Dobro je, Sāriputta, dobro je, ",
  "an6.69:4.2": "Dobro je da ono što sam rekao ukratko, bez iznošenja pojedinosti, tome ti razumeš detaljno značenje na taj način. ",
  "an6.69:4.3": "Tako sâm monah ima poštovanja za učitelja i hvali poštovanje prema učitelju. ",
  "an6.69:4.4": "One koji nemaju poštovanja za učitelja on podstiče da ga u sebi razvijaju. ",
  "an6.69:4.5": "One koji imaju poštovanja za učitelja, kada je pravi trenutak, on hvali. ",
  "an6.69:4.6": "Monah sâm ima poštovanja za učenje… ",
  "an6.69:4.7": "ima poštovanja za monašku zajednicu… ",
  "an6.69:4.8": "ima poštovanja za vežbanje… ",
  "an6.69:4.9": "prihvata savete… ",
  "an6.69:4.10": "ima dobre prijatelje i hvali dobro prijateljstvo. ",
  "an6.69:4.11": "One koji nemaju dobre prijatelje, on podstiče da zapošnu dobro prijateljstvo. ",
  "an6.69:4.12": "One koji imaju dobre prijatelje, kada je pravi trenutak, on hvali. ",
  "an6.69:4.13": "Sāriputta, ono što sam rekao ukratko, bez iznošenja pojedinosti, tome detaljno značenje treba razumeti na taj način. "
}