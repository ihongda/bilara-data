{
  "snp1.8:0.1": "Antologija Budinih govora 1.8 ",
  "snp1.8:0.2": "Prijateljska ljubav ",
  "snp1.8:1.1": "Onaj ko želi da dobrobit svoju zaštiti, ",
  "snp1.8:1.2": "i razumeo je gde je smirenje, ovako treba da čini: ",
  "snp1.8:1.3": "neka bude u dobru vešt i iskren, zaista iskren, ",
  "snp1.8:1.4": "za pouku prijemčiv, blag i skroman. ",
  "snp1.8:2.1": "Malim zadovoljan, bez velikih prohteva, ",
  "snp1.8:2.2": "bez mnogo obaveza, jednostavnog života, ",
  "snp1.8:2.3": "smirena srca i pronicljivog uma, ",
  "snp1.8:2.4": "bez nametljivosti i pohlepe s onima koji ga pomažu. ",
  "snp1.8:3.1": "Neka ne učini ni najmanju stvar ",
  "snp1.8:3.2": "zbog koje bi ga kasnije mudri koriti mogli. ",
  "snp1.8:3.3": "Neka sva bića budu srećna i sigurna; ",
  "snp1.8:3.4": "neka u sebi istinsku sreću nađu! ",
  "snp1.8:4.1": "Kakva god da su živa bića, ",
  "snp1.8:4.2": "bilo da su slaba il’ jaka, bez izuzetka, ",
  "snp1.8:4.3": "ona koja su duga, krupna ili osrednja, ",
  "snp1.8:4.4": "mala, tanana ili velika, ",
  "snp1.8:5.1": "bilo da su vidljiva ili nevidljiva, ",
  "snp1.8:5.2": "ona što žive blizu ili daleko, ",
  "snp1.8:5.3": "već rođena ili ona još nerođena: ",
  "snp1.8:5.4": "neka u sebi istinsku sreću nađu! ",
  "snp1.8:6.1": "Nek niko nikog ne obmanjuje, ",
  "snp1.8:6.2": "niti vređa bilo koga, bilo gde. ",
  "snp1.8:6.3": "Neka ne poželi drugome da pati, ",
  "snp1.8:6.4": "gonjen besom ili mislima punim mržnje. ",
  "snp1.8:7.1": "Kao što bi majka rizikovala život ",
  "snp1.8:7.2": "da zaštiti dete, svoje jedino čedo, ",
  "snp1.8:7.3": "na isti način negovati treba ",
  "snp1.8:7.4": "bezgraničnu ljubav za sva bića. ",
  "snp1.8:8.1": "Neka takva prijateljska ljubav ",
  "snp1.8:8.2": "prožme čitav ovaj svet, bez granica: ",
  "snp1.8:8.3": "nagore, nadole i svuda unaokolo, ",
  "snp1.8:8.4": "neomeđena, bez mržnje i suparništva. ",
  "snp1.8:9.1": "Bilo da stojiš, hodaš, sediš ",
  "snp1.8:9.2": "ili ležiš, dok te umor ne savlada, ",
  "snp1.8:9.3": "takvu svesnost razvijati treba: ",
  "snp1.8:9.4": "to zovu uzvišenim boravištem ovde. ",
  "snp1.8:10.1": "Ko je nezaveden pogrešnim gledištima, ",
  "snp1.8:10.2": "čistih postupaka i obdaren jasnim viđenjem, ",
  "snp1.8:10.3": "uklonivši žeđ za zadovoljstvima čula, ",
  "snp1.8:10.4": "u novu matericu više nikada ne ulazi. "
}