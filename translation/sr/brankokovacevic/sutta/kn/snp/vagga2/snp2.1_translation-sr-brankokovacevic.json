{
  "snp2.1:0.1": "Antologija Budinih govora 2.1 ",
  "snp2.1:0.2": "Dragulji ",
  "snp2.1:1.1": "„Koja god da su se bića ovde okupila, ",
  "snp2.1:1.2": "bilo da su sa zemlje ili sa neba, ",
  "snp2.1:1.3": "neka svako od njih bude zaista srećno ",
  "snp2.1:1.4": "i sa pažnjom sasluša ono što je ovde rečeno. ",
  "snp2.1:2.1": "Zato, bića, dobro poslušajte sva: ",
  "snp2.1:2.2": "s ljubavlju se odnosite prema svim ljudima, ",
  "snp2.1:2.3": "koji vam danju i noću darove prinose; ",
  "snp2.1:2.4": "nikad ne oklevajte da ih zaštitite. ",
  "snp2.1:3.1": "Kakvo god da je blago ovde ili drugde, ",
  "snp2.1:3.2": "ili pak najbolji dragulj na nebesima, ",
  "snp2.1:3.3": "ništa od toga nije ravno Tathāgati. ",
  "snp2.1:3.4": "Tako uzvišen dragulj se u Budi nalazi: ",
  "snp2.1:3.5": "neka snaga ove istine sigurnost donese! ",
  "snp2.1:4.1": "Razaranje, hlađenje strasti, besmrtno, uzvišeno, ",
  "snp2.1:4.2": "što u koncentraciji deseže Sakyamuni: ",
  "snp2.1:4.3": "ničega ravnog tome stanju nema. ",
  "snp2.1:4.4": "Tako uzvišen dragulj se u Dhammi nalazi: ",
  "snp2.1:4.5": "neka snaga ove istine sigurnost donese! ",
  "snp2.1:5.1": "Čistota koju je Buda, Najviši, hvalio, ",
  "snp2.1:5.2": "a zovu je koncentracija bez prekida – ",
  "snp2.1:5.3": "ničega ravnog takvoj koncentraciji nema. ",
  "snp2.1:5.4": "Tako uzvišen dragulj se u Dhammi nalazi: ",
  "snp2.1:5.5": "neka snaga ove istine sigurnost donese! ",
  "snp2.1:6.1": "Onih osam osoba što ih vrli hvale, ",
  "snp2.1:6.2": "dakle četiri para koja takvi ljudi čine, ",
  "snp2.1:6.3": "to su Srećnoga učenici, vredni darova; ",
  "snp2.1:6.4": "što je njima dato, obilje plodova donosi. ",
  "snp2.1:6.5": "Tako uzvišen dragulj se u Sanghi nalazi: ",
  "snp2.1:6.6": "neka snaga ove istine sigurnost donese! ",
  "snp2.1:7.1": "Koji su u vežbanju istrajni, čvrstoga uma, ",
  "snp2.1:7.2": "nisu predani čulima, već učenju Gotaminom, ",
  "snp2.1:7.3": "koji su dosegli cilj, u besmrtno uronili, ",
  "snp2.1:7.4": "uživaju u oslobođenju što ga bez cene dobiše. ",
  "snp2.1:7.5": "Tako uzvišen dragulj se u Sanghi nalazi: ",
  "snp2.1:7.6": "neka snaga ove istine sigurnost donese! ",
  "snp2.1:8.1": "Kao što stub Indre, čvrsto poboden u zemlju, ",
  "snp2.1:8.2": "nijedan od četiri vetra pomeriti ne može, ",
  "snp2.1:8.3": "isti je, kažem vam, onaj ispravan čovek, ",
  "snp2.1:8.4": "koji iskusivši ih, plemenite istine jasno vidi. ",
  "snp2.1:8.5": "Tako uzvišen dragulj se u Sanghi nalazi: ",
  "snp2.1:8.6": "neka snaga ove istine sigurnost donese! ",
  "snp2.1:9.1": "Koji su jasno razumeli plemenite istine ",
  "snp2.1:9.2": "što ih dobro izloži onaj sa potpunim uvidom, ",
  "snp2.1:9.3": "bez obzira koliko često nepažljivi bili, ",
  "snp2.1:9.4": "osmi put se sigurno roditi neće. ",
  "snp2.1:9.5": "Tako uzvišen dragulj se u Sanghi nalazi: ",
  "snp2.1:9.6": "neka snaga ove istine sigurnost donese! ",
  "snp2.1:10.1": "Kada neko uvid dostigne, ",
  "snp2.1:10.2": "tri stvari bivaju odbačene: ",
  "snp2.1:10.3": "ideja o trajnom sopstvu i sumnjičavost, ",
  "snp2.1:10.4": "vezanost svaku za puka pravila i rituale. ",
  "snp2.1:11.1": "Takav se u četiri sveta patnje roditi neće, ",
  "snp2.1:11.2": "niti načiniti može šest velikih pogrešaka. ",
  "snp2.1:11.3": "Tako uzvišen dragulj se u Sanghi nalazi: ",
  "snp2.1:11.4": "neka snaga ove istine sigurnost donese! ",
  "snp2.1:12.1": "Šta god pogrešno da je neko uradio, ",
  "snp2.1:12.2": "svojim telom, govorom ili pak mišlju, ",
  "snp2.1:12.3": "to on nikako sakriti ne može, ",
  "snp2.1:12.4": "a pogotovo onaj ko je Neuslovljeno video. ",
  "snp2.1:12.5": "Tako uzvišen dragulj se u Sanghi nalazi: ",
  "snp2.1:12.6": "neka snaga ove istine sigurnost donese! ",
  "snp2.1:13.1": "Nalik senovitom gaju, visokih krošnji, ",
  "snp2.1:13.2": "koje procvetaju u vrelini prvog meseca leta, ",
  "snp2.1:13.3": "tako izvrsnoj Dhammi Učitelj podučavao je, ",
  "snp2.1:13.4": "što hlađenju strasti vodi, najvećoj blagodeti. ",
  "snp2.1:13.5": "Tako uzvišen dragulj se u Budi nalazi: ",
  "snp2.1:13.6": "neka snaga ove istine sigurnost donese! ",
  "snp2.1:14.1": "Najbolji, znalac najboljeg, davalac najboljeg i donosilac najboljeg, ",
  "snp2.1:14.2": "nenadmašni što najbolju Dhammu podučava. ",
  "snp2.1:14.3": "Tako uzvišen dragulj se u Budi nalazi: ",
  "snp2.1:14.4": "neka snaga ove istine sigurnost donese! ",
  "snp2.1:15.1": "Staro je uništeno, ništa novo ne nastaje, ",
  "snp2.1:15.2": "jer nova rođenja umove njihove ne zavode. ",
  "snp2.1:15.3": "Uništili su seme, za novim početkom ne žude, ",
  "snp2.1:15.4": "mudraci takvi utrnu mirno, poput plamena sveće. ",
  "snp2.1:15.5": "Tako uzvišen dragulj se u Sanghi nalazi: ",
  "snp2.1:15.6": "neka snaga ove istine sigurnost donese! ",
  "snp2.1:16.1": "Koja god da su se bića ovde okupila, ",
  "snp2.1:16.2": "bilo da su sa zemlje ili sa neba, ",
  "snp2.1:16.3": "klanjamo se istini Bude, poštovanog među ",
  "snp2.1:16.4": "bogovima i ljudima: neka to sigurnost donese! ",
  "snp2.1:17.1": "Koja god da su se bića ovde okupila, ",
  "snp2.1:17.2": "bilo da su sa zemlje ili sa neba, "
}