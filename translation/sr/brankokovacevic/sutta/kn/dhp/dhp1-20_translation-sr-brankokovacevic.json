{
  "dhp1:0.1": "Kratka zbirka Budnih govora ",
  "dhp1:0.2": "Reči mudrosti ",
  "dhp1:0.3": "Parovi ",
  "dhp1:1": "Um je izvor svih stvari, ",
  "dhp1:2": "um im prethodi, um ih stvara. ",
  "dhp1:3": "Ko sa rđavom namerom ",
  "dhp1:4": "govori il’ radi, ",
  "dhp1:5": "tog patnja u stopu prati, ",
  "dhp1:6": "kao točak volovsku zapregu. ",
  "dhp2:1": "Um je izvor svih stvari, ",
  "dhp2:2": "um im prethodi, um ih stvara. ",
  "dhp2:3": "Ko sa dobrom namerom ",
  "dhp2:4": "govori il’ radi, ",
  "dhp2:5": "tog sreća nikad ne napušta, ",
  "dhp2:6": "kao ni sopstvena senka. ",
  "dhp3:1": "Psovao me je, tukao, ",
  "dhp3:2": "pobedio me je i orobio, ",
  "dhp3:3": "u onima koji tako misle, ",
  "dhp3:4": "mržnja se nikad ne smiruje. ",
  "dhp4:1": "Psovao me je, tukao, ",
  "dhp4:2": "pobedio me je i orobio, ",
  "dhp4:3": "u onima koji tako ne misle, ",
  "dhp4:4": "u njima se mržnja smiruje. ",
  "dhp5:1": "Mržnjom se mržnja ",
  "dhp5:2": "zaista nikad ne smiruje, ",
  "dhp5:3": "mržnja se nemržnjom smiruje; ",
  "dhp5:4": "to je zakon večni. ",
  "dhp6:1": "Mnogi ne razumeju ovde ",
  "dhp6:2": "da sebe obuzdati treba, ",
  "dhp6:3": "ali oni koji to shvate, ",
  "dhp6:4": "svađe svoje smiruju lako. ",
  "dhp7:1": "Onog ko za zadovoljstvima juri, ",
  "dhp7:2": "čula neobuzdanih, ",
  "dhp7:3": "tako proždrljivog, ",
  "dhp7:4": "lenjog i bezvoljnog, ",
  "dhp7:5": "smrt će oboriti ",
  "dhp7:6": "kao vetar drvo bez korena. ",
  "dhp8:1": "Onog ko za zadovoljstvima ne juri, ",
  "dhp8:2": "čula obuzdanih, ",
  "dhp8:3": "umerenog u jelu, marljivog, ",
  "dhp8:4": "predanog i u naporu istrajnog, ",
  "dhp8:5": "toga smrt ne pomera, ",
  "dhp8:6": "kao ni vetar planinu. ",
  "dhp9:1": "Ko pročišćen nije, ",
  "dhp9:2": "a žuti ogrtač nosi, ",
  "dhp9:3": "neumeren i od istine daleko, ",
  "dhp9:4": "tog ogrtača dostojan nije. ",
  "dhp10:1": "Ko je pročišćen, ",
  "dhp10:2": "u vrlini ustaljen, ",
  "dhp10:3": "umeren i istini blizu, ",
  "dhp10:4": "tog ogrtača dostojan je. "
}