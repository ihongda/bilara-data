{
  "dhp44:0.1": "Kratka zbirka Budnih govora ",
  "dhp44:0.2": "Reči mudrosti ",
  "dhp44:0.3": "Cvetovi ",
  "dhp44:1": "Ko će razumeti ovu zemlju, ",
  "dhp44:2": "svet boga Jame i nebeska božanstva, ",
  "dhp44:3": "ko reči Dhamme, dobro izgovorene, ",
  "dhp44:4": "kao što znalac prepoznaje cvetove u polju. ",
  "dhp45:1": "Marljiv učenik će razumeti ovu zemlju, ",
  "dhp45:2": "svet boga Jame i nebeska božanstva, ",
  "dhp45:3": "isto tako i reči Dhamme, dobro odabrane, ",
  "dhp45:4": "kao što znalac prepoznaje cvetove u polju. ",
  "dhp46:1": "Shativši da je telo ovo poput pene, ",
  "dhp46:2": "prozrevši sav taj privid, ",
  "dhp46:3": "i primamljive zamke Zlog, ",
  "dhp46:4": "učini sebe nevidljivim za Kralja smrti. ",
  "dhp47:1": "Ko samo cvetove sakuplja, ",
  "dhp47:2": "uma jedino njima opsednutog, ",
  "dhp47:3": "toga smrt hitro odnese, ",
  "dhp47:4": "k’o usnulo selo nenadana poplava. ",
  "dhp48:1": "Ko samo cvetove sakuplja, ",
  "dhp48:2": "uma jedino njima opsednutog ",
  "dhp48:3": "i nikad zadovoljan nije, ",
  "dhp48:4": "takav brzo u vlast smrti pada. ",
  "dhp49:1": "Kao što pčela uzme nektar ",
  "dhp49:2": "i odleti sa cveta ",
  "dhp49:3": "ne pokvarivši mu ni boju ni miris, ",
  "dhp49:4": "tako neka i ćutljivi mudrac, proseći hranu, kroz selo prođe. ",
  "dhp50:1": "Ne obaziri se na tuđe greške, ",
  "dhp50:2": "šta drugi uradi ili ne, ",
  "dhp50:3": "već dobro osmatraj samo ono ",
  "dhp50:4": "što sam činiš ili ne činiš. ",
  "dhp51:1": "Baš kao divan cvet – ",
  "dhp51:2": "šaren, ali bez ikakvog mirisa, ",
  "dhp51:3": "takve su, jalove, i dobre reči ",
  "dhp51:4": "onoga ko po njima ne postupa. ",
  "dhp52:1": "Baš kao divan cvet – ",
  "dhp52:2": "šaren i prekrasnog mirisa, ",
  "dhp52:3": "takve su, plodne, i dobre reči ",
  "dhp52:4": "onoga ko po njima postupa. ",
  "dhp53:1": "Kao što se od hrpe cvetova ",
  "dhp53:2": "mnogo venaca isplesti može, ",
  "dhp53:3": "tako i mnogo dobrih dela od života načiniti, "
}