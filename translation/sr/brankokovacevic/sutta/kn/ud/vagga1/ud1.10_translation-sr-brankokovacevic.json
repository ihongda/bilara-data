{
  "ud1.10:0.1": "Nadahnuća 1.10 ",
  "ud1.10:0.2": "Poduka Bāhiyi ",
  "ud1.10:1.1": "Ovako sam čuo. ",
  "ud1.10:1.2": "Jednom je Blaženi boravio kraj Sāvatthīja, u Đetinom gaju, u manastiru koji je podigao Anāthapiṇḍika. ",
  "ud1.10:1.3": "U isto vreme je Bāhiya, asketa s ogrtačem od kore drveta, živeo kraj Suppārake, na obali okeana. Tu je bio poštovan i obožavan, divili su mu se, klanjali i cenili ga, obezbeđivali sve što mu je neophodno: ogrtači, hrana, smeštaj i lekovi. ",
  "ud1.10:1.4": "I tako, dok je asketa Bāhiya jednom boravio u osami, ovakva misao mu se javi: ",
  "ud1.10:1.5": "„Ja sam jedan među onima na ovome svetu koji su probuđeni ili su stupili na stazu probuđenja.” ",
  "ud1.10:2.1": "Onda neko božanstvo, koje je nekada bilo srodnik askete Bāhiye – iz saosećanja i dobre želje, razumevši o čemu razmišlja – dođe do njega i reče mu: ",
  "ud1.10:2.2": "„Ti, Bāhiya, svakako nisi probuđen, niti si stupio na stazu probuđenja. ",
  "ud1.10:2.3": "Staza kojom ideš nije takva.” ",
  "ud1.10:3.1": "„Pa ko je onda na ovome svetu, zajedno sa božanstvima, probuđen ili je stupio na stazu probuđenja?” ",
  "ud1.10:3.2": "„Postoji, Bāhiya, u severnim krajevima grad po imenu Sāvatthī. ",
  "ud1.10:3.3": "Tamo sada boravi Blaženi, plemeniti i potpuno probuđeni. ",
  "ud1.10:3.4": "Bāhiya, on svakako jeste probuđen i podučava istinu kojom se postaje probuđen.” ",
  "ud1.10:4.1": "Pometen onim što je reklo božanstvo, asketa Bāhiya odmah napusti Suppāraku. ",
  "ud1.10:4.2": "Usput se svuda zadržavao tek toliko da prenoći, sve dok nije stigao do Sāvatthīja, do Đetinog gaja, manastira koji je podigao Anāthapiṇḍika. ",
  "ud1.10:4.3": "A u to vreme mnogo monaha je praktikovalo hodajuću meditaciju na otvorenom. ",
  "ud1.10:4.4": "I priđe asketa Bāhiya tim monasima, pa im reče: ",
  "ud1.10:4.5": "„Poštovani, gde sada živi Blaženi, plemeniti i potpuno probuđeni? ",
  "ud1.10:4.6": "Želim da ga vidim.” ",
  "ud1.10:4.7": "„Blaženi je, Bāhiya, otišao u grad u prošenje hrane.” ",
  "ud1.10:5.1": "Onda asketa Bāhiya, pošto je hitro napustio Đetin gaj i stigao u Sāvatthī, ugleda Blaženog kako prosi hranu, blag, zračeći blagošću, ukroćenih čula, ukroćenog uma, pošto je dostigao najvišu obuzdanost i mir, pažljiv, smotren, odmeren, plemenit. ",
  "ud1.10:5.2": "Ugledavši ga, priđe on Blaženom i pokloni se do nogu, pa mu se ovako obrati: ",
  "ud1.10:5.3": "„Poštovani gospodine, neka me Blaženi poduči Dhammi, neka me srećni poduči Dhammi, ",
  "ud1.10:5.4": "koja će zadugo biti na moju korist i sreću!” ",
  "ud1.10:5.5": "Na to Blaženi reče: ",
  "ud1.10:5.6": "„Nije sada vreme, Bāhiya, došao sam u grad da prosim hranu.” ",
  "ud1.10:6.1": "Po drugi put asketa Bāhiya ovako reče: ",
  "ud1.10:6.2": "„Teško je znati, poštovani gospodine, kakve opasnosti vrebaju život Blaženog ili kakve opasnosti vrebaju moj. ",
  "ud1.10:6.3": "„Poštovani gospodine, neka me Blaženi poduči Dhammi, ",
  "ud1.10:6.4": "neka me srećni poduči Dhammi, koja će zadugo biti na moju korist i sreću!” ",
  "ud1.10:6.5": "I po drugi put Blaženi reče: ",
  "ud1.10:6.6": "„Nije sada vreme, Bāhiya, došao sam u grad da prosim hranu.” ",
  "ud1.10:7.1": "Po treći put asketa Bāhiya ovako reče: ",
  "ud1.10:7.2": "„Teško je znati, poštovani gospodine, kakve opasnosti vrebaju život Blaženog ili kakve opasnosti vrebaju moj. "
}