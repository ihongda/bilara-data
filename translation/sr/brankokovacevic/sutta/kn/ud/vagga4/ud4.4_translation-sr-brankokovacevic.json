{
  "ud4.4:0.1": "Nadahnuća 4.4 ",
  "ud4.4:0.2": "Udarac demona ",
  "ud4.4:1.1": "Ovako sam čuo. ",
  "ud4.4:1.2": " Jednom je Blaženi živeo kraj Rāđagahe, u Bambusovom gaju, na mestu gde se hrane veverice. ",
  "ud4.4:1.3": "U isto vreme su poštovani Sāriputta i poštovani Mahāmoggallāna živeli u Golubičinoj pećini. ",
  "ud4.4:1.4": "Jednom prilikom je poštovani Sāriputta u noći punoj mesečine, sveže obrijane glave, sedeo na otvorenom, ušavši u zadubljenje. ",
  "ud4.4:2.1": "U isto su vreme dva prijatelja demona nekim poslom išli sa severa na jug. ",
  "ud4.4:2.2": "I videše ta dva prijatelja demona poštovanog Sāriputu kako u noći punoj mesečine sveže obrijane glave sedi na otvorenom, ušavši u zadubljenje. ",
  "ud4.4:2.3": "Na to jedan demon reče onom drugom: ",
  "ud4.4:2.4": "„Pada mi na pamet, druže moj, da ovog asketu zveknem po glavi.” ",
  "ud4.4:2.5": "Kad je to čuo, drugi demon mu odgovori: ",
  "ud4.4:2.6": "„Polako, druže, nemoj da diraš tog asketu. ",
  "ud4.4:2.7": "On je plemenit, snažan, moćan.” ",
  "ud4.4:3.1": "Po drugi put… ",
  "ud4.4:3.6": "Po treći put onaj demon reče drugom: ",
  "ud4.4:3.7": "„Pada mi na pamet, druže moj, da ovog asketu zveknem po glavi.” ",
  "ud4.4:3.8": "I po treći put, drugi demon mu odgovori: ",
  "ud4.4:3.9": "„Polako, druže, nemoj da diraš tog asketu. ",
  "ud4.4:3.10": "On je plemenit, snažan, moćan.” ",
  "ud4.4:4.1": "Ne obazirući se na to šta mu prijatelj govori, onaj demon udari poštovanog Sāriputtu po glavi. ",
  "ud4.4:4.2": "Tako snažan beše udarac, da je slona mogao oboriti ili vrh velike planine razneti. ",
  "ud4.4:4.3": "Istog momenta, uz povike „Gorim, gorim!”, onaj demon propade u čistilište. ",
  "ud4.4:5.1": "I vide poštovani Mahāmoggallāna duhovnim okom, koje je pročišćeno i nadmašuje ljudsko, kako je onaj demon udario poštovanog Sāriputtu po glavi. ",
  "ud4.4:5.2": "I pošto je to video, otide do njega, pa ga upita: ",
  "ud4.4:5.3": "„Nadam se da ti je dobro, prijatelju. Nadam se da ti je podnošljivo, imaš li ikakvih bolova?” ",
  "ud4.4:5.4": "„Dobro mi je, prijatelju Moggallāna, mogu da izdržim, ",
  "ud4.4:5.5": "samo me malo glava boli.” ",
  "ud4.4:6.1": "„Zadivljujuće je to, prijatelju Sāriputta, čudesno je to! ",
  "ud4.4:6.2": "Koliko je snažan, poštovani Sāriputta, koliko je moćan! "
}