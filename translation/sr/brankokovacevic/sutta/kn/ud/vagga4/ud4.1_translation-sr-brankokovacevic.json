{
  "ud4.1:0.1": "Nadahnuća 4.1 ",
  "ud4.1:0.2": "Meghiya ",
  "ud4.1:1.1": "Ovako sam čuo. ",
  "ud4.1:1.2": "Jednom je Blaženi boravio kraj sela Ćālika, na Ćalika planini. ",
  "ud4.1:1.3": "U to vreme lični pratilac Blaženog bio je Meghiya. ",
  "ud4.1:1.4": "Onda poštovani Meghiya dođe do Blaženog, pokloni mu se i stade sa strane. Dok je tako stajao, poštovani Meghiya ovako reče Blaženome: ",
  "ud4.1:1.5": "„Poštovani gospodine, želim da idem u selo Đantu u prošenje hrane.” ",
  "ud4.1:1.6": "„Učini, Meghiya, onako kako misliš da treba.” ",
  "ud4.1:2.1": "Tako se ujutro poštovani Meghiya obuče, uze svoju prosjačku zdelu i gornji ogrtač, pa krenu put sela Đantu da prosi hranu. ",
  "ud4.1:2.2": "Kad je prošao selo i vratio se iz prošenja hrane, posle obroka, otide on do obale reke Kimikāle. ",
  "ud4.1:2.3": "Dok je hodao i lutao unaokolo da protegne noge, ugleda poštovani Meghiya kraj obale divan, prijatan, zanosan mangov gaj. ",
  "ud4.1:2.4": "Videvši ga, pomisli: ",
  "ud4.1:2.5": "„Oh, zaista je divan ovaj mangov gaj, tako prijatan, zanosan. Izgleda mi dovoljan za čoveka koji je u naponu mladenačke snage odlučio da se posveti duhovnom naporu. ",
  "ud4.1:2.6": "Ako se Blaženi saglasi, došao bih u ovaj mangov gaj radi duhovnog napora.” ",
  "ud4.1:3.1": "Onda poštovani Meghiya dođe do Blaženog, pokloni mu se i sede sa strane. ",
  "ud4.1:3.2": "Dok je tako sedeo, poštovani Meghiya ovako reče Blaženome: ",
  "ud4.1:4.1": "„Poštovani gospodine, jutros sam se obukao, uzeo svoju prosjačku zdelu i gornji ogrtač, pa krenuo put sela Đantu da prosim hranu. ",
  "ud4.1:4.2": "Kad sam prošao selo i vratio se iz prošenja hrane, posle obroka, otidoh do obale reke Kimikāḷe. ",
  "ud4.1:4.3": "Dok sam hodao i lutao unaokolo da protegnem noge, ugledah kraj obale divan, prijatan, zanosan mangov gaj. ",
  "ud4.1:4.4": "Videvši ga, pomislih: ",
  "ud4.1:4.5": "’Oh, zaista je divan ovaj mangov gaj, tako prijatan, zanosan. ",
  "ud4.1:4.6": "Izgleda mi dovoljan za čoveka koji je u naponu mladenačke snage odlučio da se posveti duhovnom naporu. ",
  "ud4.1:4.7": "Ako se Blaženi saglasi, došao bih u ovaj mangov gaj radi duhovnog napora.’ ",
  "ud4.1:4.8": "Da li ste, poštovani gospodine, saglasni da odem u taj mangov gaj radi duhovnog napora?” ",
  "ud4.1:5.1": "Saslušavši ga, Blaženi ovako reče poštovanom Meghiyi: ",
  "ud4.1:5.2": "„Megiya, ostani ovde dok sam sâm, sve dok ne dođe neki drugi monah.” ",
  "ud4.1:6.1": "Po drugi put… ",
  "ud4.1:7.1": "Po treći put poštovani Meghiya ovako reče Blaženom: ",
  "ud4.1:7.2": "„Poštovani gospodine, nema ničeg što bi za Blaženog još trebalo učiniti, ničega dodati tome što je već učinjeno. ",
  "ud4.1:7.3": "Ali za mene, poštovani gospodine, ima još onoga što treba učiniti, onoga što treba dodati tome što je već učinjeno. ",
  "ud4.1:7.4": "Ako se Blaženi saglasi, mogao bih otići do mangovog gaja radi duhovnog napora.” ",
  "ud4.1:7.5": "„Pošto govoriš o duhovnom naporu, Meghiya, šta bih mogao na to reći? ",
  "ud4.1:7.6": "Učini onako kako misliš da treba.” ",
  "ud4.1:8.1": "Na to poštovani Meghiya ustade sa svog mesta, pokloni se, pa pazeći da mu Blaženi ostane sa desne strane, otide do onog mangovog gaja. Kad je zašao u njega, sede u podnožje nekog drveta da tu provede ostatak dana. "
}