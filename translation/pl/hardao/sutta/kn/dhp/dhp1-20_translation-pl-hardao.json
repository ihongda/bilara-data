{
  "dhp1:0.2": "Podstawy Dhammy ",
  "dhp1:0.3": "Rozdział strof podwójnych ",
  "dhp1:1": "Umysł poprzedza wszelki stan rzeczy, ",
  "dhp1:2": "umysł kieruje, umysł kreuje, ",
  "dhp1:3": "Kto z podłością w umyśle ",
  "dhp1:4": "mówić bądź czynić będzie, ",
  "dhp1:5": "krzywda podąży za nim wszędzie, ",
  "dhp1:6": "niczym koło wozu w ślad za wołem. ",
  "dhp2:1": "Umysł poprzedza wszelki stan rzeczy, ",
  "dhp2:2": "umysł kieruje, umysł kreuje, ",
  "dhp2:3": "Kto z jasnością w umyśle ",
  "dhp2:4": "mówić bądź czynić będzie, ",
  "dhp2:5": "szczęście podąży za nim wszędzie, ",
  "dhp2:6": "niczym nieodzowny cień. ",
  "dhp3:1": "Znieważył mnie, uderzył mnie, ",
  "dhp3:2": "pokonał mnie, ograbił mnie, ",
  "dhp3:3": "kogo gnębią takie żale, ",
  "dhp3:4": "ten uśmierzyć nienawiści nie jest w stanie. ",
  "dhp4:1": "Znieważył mnie, uderzył mnie, ",
  "dhp4:2": "pokonał mnie, ograbił mnie, ",
  "dhp4:3": "kogo nie gnębią takie żale, ",
  "dhp4:4": "ten uśmierzyć nienawiść jest w stanie. ",
  "dhp5:1": "Wszak nienawiścią nienawiści ",
  "dhp5:2": "nigdy się nie uśmierzy, ",
  "dhp5:3": "jeno z braku nienawiści jest uśmierzenie, ",
  "dhp5:4": "oto prawdy pradawnej w tym świecie przejawienie. ",
  "dhp6:1": "Niektórzy nie wiedzą, ",
  "dhp6:2": "że my tu się powściągamy, na krawędzi królestwa śmierci – Yamy, ",
  "dhp6:3": "Ten kto się dowie, ",
  "dhp6:4": "tego spór jest w pełni uciszany. ",
  "dhp7:1": "Kto żyje, za przyjemnościami się jeno oglądając, ",
  "dhp7:2": "kto nie okiełznał zmysłów swoich, ",
  "dhp7:3": "w jedzeniu żadnej miary nie znając, ",
  "dhp7:4": "leniwy, bez większego zapału, ",
  "dhp7:5": "tego Māra zmorze łatwo, ",
  "dhp7:6": "niczym wicher słabe drzewko łamiąc. ",
  "dhp8:1": "Kto żyje, za przyjemnościami się nie oglądając, ",
  "dhp8:2": "kto okiełznał zmysły swoje, ",
  "dhp8:3": "w jedzeniu miarę znając, ",
  "dhp8:4": "z silnym przekonaniem, pełen energii ",
  "dhp8:5": "tego Māra zmóc nie może, ",
  "dhp8:6": "tak jak wicher skalistej turni nie poruszając. ",
  "dhp9:1": "Kto pełen brudu, ",
  "dhp9:2": "choćby zabarwił szaty i przywdział się w brąz odcienia, ",
  "dhp9:3": "Daleki jest od ogarnięcia prawdy, ",
  "dhp9:4": "nie godzien nosić złotego odzienia. ",
  "dhp10:1": "Kto skażenia od siebie oddalił, ",
  "dhp10:2": "zdyscyplinował się moralnie, ",
  "dhp10:3": "ogarnąwszy prawdę, ma uzasadnienie, ",
  "dhp10:4": "godny jest by nosić złote odzienie. ",
  "dhp11:1": "Kto nieistotne uważa za coś istotnego, ",
  "dhp11:2": "a w istotnym dostrzega coś nieistotnego, ",
  "dhp11:3": "nie osiągnie ten niczego istotnego, ",
  "dhp11:4": "błąka się w sferze przekonania błędnego. ",
  "dhp12:1": "Kto istotne uważa za coś istotnego, ",
  "dhp12:2": "a w nieistotnym dostrzega coś nieistotnego, ",
  "dhp12:3": "osiągnie ten wiele istotnego, ",
  "dhp12:4": "porusza się w sferze przekonania poprawnego. ",
  "dhp13:1": "Jak źle poszyty strzechą dach chaty ",
  "dhp13:2": "przez deszcz jest przenikany, ",
  "dhp13:3": "podobnie niewprawny w medytacji umysł ",
  "dhp13:4": "przeniknięty jest pożądaniami. ",
  "dhp14:1": " Jak dobrze poszyty strzechą dach chaty ",
  "dhp14:2": "przez deszcz nie jest przenikany, ",
  "dhp14:3": "podobnie wprawny w medytacji umysł ",
  "dhp14:4": "nie jest przenikany pożądaniami. ",
  "dhp15:1": "Zadręcza się teraz, gdy przeminie też się zadręcza, ",
  "dhp15:2": "złoczyńca zadręcza się w obydwu światach, ",
  "dhp15:3": "przygnębiony jest i zmartwiony, ",
  "dhp15:4": "dostrzegłszy swe czyny nikczemne. ",
  "dhp16:1": "Zadowolony teraz, gdy przeminie też zadowolony, ",
  "dhp16:2": "Dobroczyńca zadowolony w obydwu światach, ",
  "dhp16:3": "ucieszony jest i usatysfakcjonowany, ",
  "dhp16:4": "dostrzegłszy swe czyny poprawne. ",
  "dhp17:1": "Rozgoryczony teraz, gdy przeminie też rozgoryczony, ",
  "dhp17:2": "Złoczyńca rozgoryczony w obydwu światach, ",
  "dhp17:3": "„Źlem uczynił” – to jego rozgoryczenie, ",
  "dhp17:4": "gorsza jeszcze gorycz – do niższego świata niedoli przeniesienie. ",
  "dhp18:1": "Raduje się teraz, gdy przeminie też się raduje, ",
  "dhp18:2": "Dobroczyńca raduje się w obydwu światach, ",
  "dhp18:3": "„Dobrzem uczynił” – to jego uradowanie, ",
  "dhp18:4": "większe jeszcze radowanie – do wyższego świata pomyślności przeniesienie. ",
  "dhp19:1": "Wielu powiedzeń jest w posiadaniu, ",
  "dhp19:2": "ale gnuśny, nie stosuje ich do siebie samego, ",
  "dhp19:3": "jest jak pasterz cudzych stad, ",
  "dhp19:4": "błogosławieństwa świętego życia nie są dla niego. ",
  "dhp20:1": "Niewielu powiedzeń jest w posiadaniu, ",
  "dhp20:2": "ale zgodnie z Dhammą żyje nauczaniem, ",
  "dhp20:3": "poprzez pożądań, niechęci i ułudy porzucanie, ",
  "dhp20:4": "dzięki przejrzystemu zrozumieniu wyswobodził umysł umiejętnie, ",
  "dhp20:5": "do tego i innych światów wyzbył się przywiązania doszczętnie, ",
  "dhp20:6": "błogosławieństwa świętego życia są dla niego. "
}