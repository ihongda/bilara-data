{
  "mn78:0.1": "Zbiór mów średniej długości - mowa 78 ",
  "mn78:0.2": "Mowa o Samaṇamuṇḍice ",
  "mn78:1.1": "Oto com usłyszał – ",
  "mn78:1.2": "pewnego razu Błogosławiony przebywał niedaleko miasta Sāvatthi w klasztorze Anāthapiṇḍiki w gaju Jety. ",
  "mn78:4.1": "W tym czasie stolarz Pañcakaṅga przybył do wędrowca Uggāhamāny Samaṇamuṇḍiki. Przybliżywszy się do Uggāhamāny, przywitał się. ",
  "mn78:4.2": "Po przywitaniu i wyrażeniu szacunku spytał o zdrowie, a następnie usiadł z boku. Siedząc obok, wędrowiec Uggāhamāna Samaṇamuṇḍika rzekł do stolarza Pañcakaṅgi: ",
  "mn78:5.1": "„Gospodarzu, definiuję kogoś, kto jest doskonały w tym, co umiejętne, najznamienitszy w tym, co umiejętne, kto jest niezwyciężonym pustelnikiem, kto zdobył najwyższe osiągnięcie, wtedy, gdy obdarzony jest tymi czterema cechami. ",
  "mn78:5.2": "Którymi czterema? ",
  "mn78:5.3": "Otóż, gospodarzu, nie dokonuje złych czynów ciałem, nie wypowiada złej mowy, nie myśli złych myśli, nie żyje złym życiem, ",
  "mn78:5.4": "tak definiuję kogoś, kto jest doskonały w tym, co umiejętne, najznamienitszy w tym, co umiejętne, kto jest niezwyciężonym pustelnikiem, kto zdobył najwyższe osiągnięcie, wtedy, gdy obdarzony jest tymi czterema cechami”. ",
  "mn78:6.1": "Wtedy stolarz Pañcakaṅga ani nie zachwycił się, ani nie wykłócał z tym, co zostało powiedziane przez wędrowca Uggāhamānę Samaṇamuṇḍikę. ",
  "mn78:6.2": "Nie zachwycając się ani nie wykłócając, wstał ze swego siedziska i pomyślał: ",
  "mn78:6.3": "„Poznam znaczenie tej wypowiedzi w obecności Błogosławionego”. ",
  "mn78:7.1": "Wtedy też stolarz Pañcakaṅga przybył do Błogosławionego. Przybliżywszy się do Błogosławionego, złożył z wielkim szacunkiem ukłon, a następnie usiadł z boku. ",
  "mn78:7.2": "Siedząc obok, stolarz Pañcakaṅga opowiedział Błogosławionemu całą rozmowę z wędrowcem Uggāhamāną Samaṇamuṇḍiką. ",
  "mn78:8.1": "Gdy to zostało powiedziane, oto co Błogosławiony powiedział stolarzowi Pañcakaṅdze: ",
  "mn78:8.2": "„Gdyby tak było, stolarzu, wtedy, według tego, co mówi wędrowiec Uggāhamāna Samaṇamuṇḍika, małe dziecko, leżący noworodek byłby doskonały w tym, co umiejętne, najznamienitszy w tym, co umiejętne, byłby niezwyciężonym pustelnikiem, zdobyłby najwyższe osiągnięcie. ",
  "mn78:8.3": "Stolarzu, w małym dziecku, leżącym noworodku nie istnieje koncepcja: »ciała«, w jaki sposób dokonywałby złych czynów ciałem, skoro nie robi nic innego poza wierceniem się. ",
  "mn78:8.4": "W małym dziecku, leżącym noworodku nie istnieje koncepcja: »mowy«, w jaki sposób wypowiadałby złą mowę, skoro nie robi nic innego poza płaczem. ",
  "mn78:8.5": "W małym dziecku, leżącym noworodku nie istnieje koncepcja: »myśli«, w jaki sposób myślałby złe myśli, skoro nie robi nic innego poza dąsaniem się. ",
  "mn78:8.6": "W małym dziecku, leżącym noworodku nie istnieje koncepcja: »sposobu życia«, w jaki sposób miałby żyć złym życiem, skoro nie robi nic innego poza chceniem mleka matki. ",
  "mn78:8.7": "Gdyby tak było, stolarzu, wtedy, według tego, co mówi wędrowiec Uggāhamāna Samaṇamuṇḍika, małe dziecko, leżący noworodek byłby doskonały w tym, co umiejętne, najznamienitszy w tym, co umiejętne, byłby niezwyciężonym pustelnikiem, zdobyłby najwyższe osiągnięcie. "
}