{
  "mn12:0.1": "Zbiór mów średniej długości - mowa 12 ",
  "mn12:0.2": "Dłuższa mowa o lwim ryku ",
  "mn12:1.1": "Oto com usłyszał – ",
  "mn12:45.1": "Taka była, Sāriputto, moja żarliwa asceza – byłem nagi, wyzwolony z norm społecznych, liżącym swe dłonie, nie przychodzącym, gdy zawołany, nie stającym, gdy zawołany, nie akceptującym przyniesionego ani przygotowanego pożywienia, nie przyjmującym zaproszenia. ",
  "mn12:45.2": "Nie przyjmowałem z otworu garnca, nie przyjmowałem z brzegu patelni, nie przez próg, nie ponad bronią, ani ponad tłuczkiem, od dwóch jedzących wspólnie, od kobiety w ciąży, od karmiącej kobiety, ani od kobiety żyjącej z mężczyznami, nie z miejsc dystrybucji, nie skądś gdzie pies waruje, ani skądś gdzie roi się od much, żadnych ryb, żadnego mięsa, żadnych destylowanych trunków, żadnych sfermentowanych trunków, żadnych zakwasów nie piłem. ",
  "mn12:45.3": "Byłem tym, który chodził tylko do jednego domu, po jeden kęs, tylko do dwóch domów, po dwa kęsy, (...) tylko do siedmiu domów, po siedem kęsów. ",
  "mn12:45.4": "Żywiłem się z proporcji jednego talerzyka, żywiłem się z proporcji dwóch talerzyków, (...) żywiłem się z proporcji siedmiu talerzyków. ",
  "mn12:45.5": "Jadłem pożywienie raz dziennie, jadłem pożywienie co drugi dzień, (...) jadłem pożywienie co siódmy dzień, trwałem utrzymując praktykę przyjmowania pożywienia z określonymi przerwami. ",
  "mn12:45.6": "Byłem tym który je liście tekowe, proso, dziki ryż, skrawki skór, otręby ryżowe, kożuch z gotowanego ryżu, wytłoki sezamowe, trawę, krowie odchody. Byłem tym, który je tylko leśne korzenie i owoce, żywiłem się tylko z owoców, które spadły. ",
  "mn12:45.7": "Ubierałem się w konopie, w konopie zmieszane z tkaninami, w całun nieboszczyka, w liche szaty wzięte z brudnej sterty, w korę drzewa wrzosowcowego, w skórę antylopy, w trawę kusa, w listwy kory, w listwy drewna, we włosiennicę z ludzkich włosów, we włosiennicę z końskich włosów, w sowie skrzydła. ",
  "mn12:45.8": "Byłem tym, który wyrywa sobie włosy na głowie i brodę, utrzymującym praktykę wyrywania sobie włosów na głowie i brody. ",
  "mn12:45.9": "Byłem tym, który ciągle stoi, odmawiałem sobie siedzisk, ",
  "mn12:45.10": "byłem tym, który ciągle kuca, oddany praktyce kucania, ",
  "mn12:45.11": "byłem tym, który ma kolczaste łoże, kładłem się spać na łożu z kolców, ",
  "mn12:45.12": "trwałem utrzymując praktykę trzykrotnego zanurzania się w wodzie do wieczora —",
  "mn12:45.13": "W ten sposób trwałem utrzymując praktykę surowości i torturowania swojego ciała. ",
  "mn12:45.14": "Tym była, Sāriputto, moja żarliwa asceza. ",
  "mn12:46.1": "Taka była, Sāriputto, moja szorstkość – ",
  "mn12:46.2": "na ciele zbierał się przez lata kurz i brud, który zaczynał się złuszczać i odpadać. ",
  "mn12:46.3": "Tak  jak pień hebanowca zbiera przez lata korę, która zaczyna się złuszczać i odpadać, tak też, Sāriputto, na moim ciele zbierał się przez lata kurz i brud, który zaczynał się złuszczać i odpadać. ",
  "mn12:46.4": "Nie było wtedy, Sāriputto, we mnie myśli: ",
  "mn12:46.5": "»Doprawdy, ten kurz i brud powinien być ze mnie starty ręką, lub ktoś powinien zetrzeć ręką ze mnie ten kurz i brud«. ",
  "mn12:46.6": "W ten sposób, Sāriputto, nie było. ",
  "mn12:46.7": "Tym była, Sāriputto, moja szorstkość. ",
  "mn12:47.1": "Taki był, Sāriputto, mój wstręt przed tym, co naganne – ",
  "mn12:47.2": "Gdy, Sāriputto, uważnie chodziłem, uważnie wracałem, nawet wobec kropli wody była utwierdzona we mnie litość: ",
  "mn12:47.3": "»Obym nie wyrządził szkody najmniejszej żywej istocie na nierównym terenie«. ",
  "mn12:47.4": "Tym był, Sāriputto, mój wstręt przed tym, co naganne. ",
  "mn12:48.1": "Takie było, Sāriputto, moje odosobnienie – ",
  "mn12:48.2": "Gdy, Sāriputto, zanurzyłem się wgłąb jakichś ostępów leśnych, tam przebywałem. ",
  "mn12:48.3": "Gdy tylko dostrzegłem pasterza krów lub pasterza owiec lub kogoś zbierającego trawę lub zbierającego patyki lub drwala, umykałem z lasu do lasu, z gęstwiny do gęstwiny, z doliny do doliny, ze wzgórza na wzgórze; ",
  "mn12:48.4": "Jaka była tego przyczyna? ",
  "mn12:48.5": "By mnie nie dostrzeżono i abym ja ich nie dostrzegł. ",
  "mn12:48.6": "Tak jak, Sāriputto, zrodzony w lesie jeleń dostrzegłszy człowieka umyka z lasu do lasu, z gęstwiny do gęstwiny, z doliny do doliny, ze wzgórza na wzgórze, ",
  "mn12:48.7": "Tak samo i ja, Sāriputto, gdy tylko dostrzegłem pasterza krów lub pasterza owiec lub kogoś zbierającego trawę lub zbierającego patyki lub drwala, umykałem z lasu do lasu, z gęstwiny do gęstwiny, z doliny do doliny, ze wzgórza na wzgórze. ",
  "mn12:48.8": "Jaka była tego przyczyna? ",
  "mn12:48.9": "By mnie nie dostrzeżono i abym ja ich nie dostrzegł. ",
  "mn12:48.10": "Tym było, Sāriputto, moje odosobnienie. ",
  "mn12:49.1": "Gdy, Sāriputto, z pastwisk zeszły krowy i pasterze odeszli, zbliżywszy się na czworaka, karmiłem się łajnem ssących mleko cieląt. ",
  "mn12:49.2": "Dopóki, Sāriputto, starczało mi własnych odchodów i moczu, karmiłem się własnymi odchodami i moczem. ",
  "mn12:49.3": "Tym były, Sāriputto, bardzo perwersyjne nawyki żywieniowe. ",
  "mn12:50.1": "Gdy, Sāriputto, zanurzyłem się wgłąb jakichś przerażające gęstwiny leśne, tam przebywałem. ",
  "mn12:50.2": "Takie były, Sāriputto, przerażające gęstwiny leśne, napawające przerażeniem – ",
  "mn12:50.3": "zwykle komuś, kto wszedł do tych gęstwin leśnych, jeżyły się włosy ze strachu, jeśli nie był wolny od pragnienia. ",
  "mn12:50.4": "Gdy, Sāriputto, padał śnieg, podczas najzimniejszej części zimnej pory, przebywałem na otwartej przestrzeni w nocy i w gęstwinach leśnych w ciągu dnia; ",
  "mn12:50.5": "podczas ostatniego miesiąca lata przebywałem na otwartej przestrzeni w ciągu dnia i w gęstwinach leśnych w nocy. ",
  "mn12:50.6": "Co więcej, Sāriputto, pojawił się we mnie taki wers, nie cudownie zesłany, wcześniej niesłyszany: ",
  "mn12:50.7": "Czy to skwar, czy mróz będzie, ",
  "mn12:50.8": "sam, w przerażającym lesie; ",
  "mn12:50.9": "nagi, bez ognia do przysiadania, ",
  "mn12:50.10": "mędrzec, nie ustaje w poszukiwaniach. ",
  "mn12:51.1": "Gdy, Sāriputto, przebywałem na cmentarzu, przygotowywałem sobie kości do spania. ",
  "mn12:51.2": "Co więcej, Sāriputto, młodzi pastuchowie przybliżywszy się, opluwali mnie, obsikiwali mnie, obrzucali mnie błotem, wsadzali łodygi do uszu. ",
  "mn12:51.3": "Nie mogłem jednak w związku z nimi, Sāriputto, bezpośrednio doświadczyć w sobie powstania jakikolwiek złego stanu umysłu. ",
  "mn12:51.4": "Tym było, Sāriputto, moje przebywanie w zrównoważeniu. ",
  "mn12:52.1": "Są, Sāriputto, pewni pustelnicy i bramini, którzy mają takie twierdzenia, takie poglądy: ",
  "mn12:52.2": "»oczyszczenie przez pożywienie«. ",
  "mn12:52.3": "Mówią oni tak: ",
  "mn12:52.4": "»żywmy się owocami głożyny«. ",
  "mn12:52.5": "Zjadają oni owoce głożyny, zjadają przecier z głożyny, piją sok z głożyny; ",
  "mn12:52.6": "przyrządzają owoce głożyny w różnoraki sposób. ",
  "mn12:52.7": "Mogłem, Sāriputto, bezpośrednio doświadczyć na sobie pożywiania się pojedynczym owocem głożyny. ",
  "mn12:52.8": "Być może, Sāriputto, pomyślisz tak: ",
  "mn12:52.9": "»W tamtych czasach owoce głożyny musiały być znacznie większe«. ",
  "mn12:52.10": "Nie postrzegaj tego, Sāriputto, w ten sposób. ",
  "mn12:52.11": "Wtedy owoc głożyny był tej samej wielkości co w dzisiejszych czasach. ",
  "mn12:52.12": "Ponieważ, Sāriputto, pożywiałem się pojedynczym owocem głożyny moje ciało osiągnęło nadmierne wychudzenie. ",
  "mn12:52.13": "Ponieważ jadłem tak mało, moje stawy kończyn stały się podobne do przegubów fasoli czy bambusa. ",
  "mn12:52.14": "Ponieważ jadłem tak mało, moje pośladki były jak stopa wielbłąda. ",
  "mn12:52.15": "Ponieważ jadłem tak mało, mój kręgosłup był jak sznur korali. ",
  "mn12:52.16": "Ponieważ jadłem tak mało, moje żebra stały się zapadnięte i krzywo zwisające, tak jak krokwie starej stodoły. ",
  "mn12:52.17": "Ponieważ jadłem tak mało, błysk moich oczu zapadł się w głębinach oczodołów, tak jak błysk wody na dnie głębokiej studni. ",
  "mn12:52.18": "Ponieważ jadłem tak mało, moja skóra głowy pomarszczyła się i wysuszyła, tak jak wystawiona na żar i wiatr, świeżo ścięta, niedojrzała dynia. ",
  "mn12:52.19": "Ponieważ jadłem tak mało, moja skóra na brzuchu była przylepiona do kręgosłupa, gdy, Sāriputto, mówiłem sobie »pogłaszczę skórę na brzuchu« dosięgałem kręgosłupa, a gdy mówiłem sobie »pogłaszczę kręgosłup« dosięgałem skóry brzucha. ",
  "mn12:52.20": "Ponieważ jadłem tak mało, gdy zechciałem oddać mocz lub wypróżnić się, upadałem w dół na miejscu. ",
  "mn12:52.21": "Ponieważ jadłem tak mało, gdy chciałem dać ciału wytchnienie i głaskałem swoje kończyny dłonią, zgniłe u korzeni włosy wypadały. ",
  "mn12:53-55.1": "Są, Sāriputto, pewni pustelnicy i bramini, którzy mają takie twierdzenia, takie poglądy: ",
  "mn12:53-55.2": "»oczyszczenie przez pożywienie«. ",
  "mn12:53-55.3": "Mówią oni tak: ",
  "mn12:53-55.4": "»żywmy się fasolką mung« (…), ",
  "mn12:53-55.5": "»żywmy się ziarnami sezamu« (…), ",
  "mn12:53-55.6": "»żywmy się ziarnami ryżu«. ",
  "mn12:53-55.7": "Zjadają oni ziarna ryżu, zjadają przecier z ryżu, piją sok z ryżu; ",
  "mn12:53-55.8": "przyrządzają ziarna ryżu w różnoraki sposób. ",
  "mn12:53-55.9": "Mogłem, Sāriputto, bezpośrednio doświadczyć na sobie pożywiania się pojedynczym ziarnem ryżu. ",
  "mn12:53-55.10": "Być może, Sāriputto, pomyślisz tak: ",
  "mn12:53-55.11": "»W tamtych czasach ziarna ryżu musiały być znacznie większe«. ",
  "mn12:53-55.12": "Nie postrzegaj tego, Sāriputto, w ten sposób. "
}